<!DOCTYPE HTML><html>
   <head>
      <meta http-equiv="Content-Type" content="text/html; charset=UTF-8">
      <meta name="viewport" content="width=device-width, initial-scale=1">
      <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet" integrity="sha384-EVSTQN3/azprG1Anm3QDgpJLIm9Nao0Yz1ztcQTwFspd3yD65VohhpuuCOmLASjC" crossorigin="anonymous">
      <link rel="stylesheet" href="style.css">
      <title>Une Oraison à Notre Dame</title>
      <meta name="author" content="Jade Norindr">
      <meta name="description" content="Édition numérique de l'Oraison à Notre Dame de Christine de Pizan tirée du manuscrit français 12779 de la Bibliothèque nationale de France">
      <meta name="keywords" content="XSLT,XML,TEI,Pizan">
      <link rel="icon" type="image/jpg" href="../img/favicon.jpg">
   </head>
   <body>
      <header>
         <nav class="navbar navbar-expand-md navbar-light bg-light"><a class="navbar-brand" href="home.html">Accueil</a><ul class="navbar-nav mr-auto">
               <li class="nav-item"><a class="nav-link" href="notice.html">Notice</a></li>
               <li class="nav-item"><a class="nav-link" href="transcription.html">Transcription</a></li>
               <li class="nav-item"><a class="nav-link" href="facsimile.html">Fac-similé</a></li>
               <li class="nav-item"><a class="nav-link" href="index.html">Index</a></li>
            </ul>
         </nav>
      </header><button type="button" class="btn" id="bouton_retour"><img src="../img/caret-up-fill.svg" alt="Flèche" width="15" height="25"></button><main class="container-fluid">
         <div class="row mt-3 offset-1">
            <h4 id="154r">
               Folio 154r</h4>
            <hr>
            <div class="img_facsim" style="background-image: url(&#34;../img/Oraison_154r.jpeg&#34;);width:1024px;height:1285px;">
               <div class="bulle_facsim" style="top:491px;left:126px;width:300px;height:17px;">
                  <div>Cy commence une oroison de Nre͡<span class="abb">(ostre)</span> Dame</div>
               </div>
               <div class="bulle_facsim" style="top:532px;left:124px;width:304px;height:20px;">
                  <div>O
                     Vierge pure incomparable,</div>
               </div>
               <div class="bulle_facsim" style="top:562px;left:238px;width:204px;height:16px;">
                  <div>Plaine de grace inextimable,</div>
               </div>
               <div class="bulle_facsim" style="top:587px;left:237px;width:194px;height:14px;">
                  <div>De Dieu mere tres glorieuse,</div>
               </div>
               <div class="bulle_facsim" style="top:609px;left:239px;width:199px;height:14px;">
                  <div>A qui te requiert secourable,</div>
               </div>
               <div class="bulle_facsim" style="top:630px;left:129px;width:202px;height:14px;">
                  <div>Ma priere soit acceptable</div>
               </div>
               <div class="bulle_facsim" style="top:648px;left:130px;width:219px;height:19px;">
                  <div>Devant toy, Vierge precieuse,</div>
               </div>
               <div class="bulle_facsim" style="top:672px;left:132px;width:201px;height:17px;">
                  <div>Doulce dame, si te requier</div>
               </div>
               <div class="bulle_facsim" style="top:699px;left:128px;width:224px;height:14px;">
                  <div>Que m’octroies ce que je quier :</div>
               </div>
               <div class="bulle_facsim" style="top:715px;left:127px;width:199px;height:22px;">
                  <div>C’est pour toute xp̅<span class="abb">(chrestp)</span>iente</div>
               </div>
               <div class="bulle_facsim" style="top:739px;left:127px;width:242px;height:20px;">
                  <div>A qui paix et grant joye acquier</div>
               </div>
               <div class="bulle_facsim" style="top:762px;left:129px;width:244px;height:20px;">
                  <div>Devant ton Filz, et tant enquier</div>
               </div>
               <div class="bulle_facsim" style="top:786px;left:129px;width:246px;height:20px;">
                  <div>Que tant bien soit en nous enté.</div>
               </div>
               <div class="bulle_facsim" style="top:811px;left:221px;width:92px;height:16px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:826px;left:131px;width:280px;height:26px;">
                  <div>¶
                     Et si com saint Bernard tesmongne</div>
               </div>
               <div class="bulle_facsim" style="top:854px;left:132px;width:269px;height:16px;">
                  <div>Celle es par qui nous prolongne</div>
               </div>
               <div class="bulle_facsim" style="top:878px;left:128px;width:249px;height:17px;">
                  <div>Tout mal et qui ades ne fine</div>
               </div>
               <div class="bulle_facsim" style="top:898px;left:127px;width:224px;height:18px;">
                  <div>De procurer nre͡<span class="abb">(ostre)</span> besoingne,</div>
               </div>
               <div class="bulle_facsim" style="top:217px;left:482px;width:293px;height:19px;">
                  <div>Devers Dieu priant qu’il n’esloingne</div>
               </div>
               <div class="bulle_facsim" style="top:241px;left:481px;width:249px;height:18px;">
                  <div>De nous sa grace pure et fine,</div>
               </div>
               <div class="bulle_facsim" style="top:265px;left:475px;width:242px;height:17px;">
                  <div>Pour saincte Eglise requerir</div>
               </div>
               <div class="bulle_facsim" style="top:290px;left:478px;width:253px;height:15px;">
                  <div>Ce vueil qu’il te plaise acquerir</div>
               </div>
               <div class="bulle_facsim" style="top:312px;left:477px;width:221px;height:18px;">
                  <div>Paix et vraye transquillite,</div>
               </div>
               <div class="bulle_facsim" style="top:336px;left:479px;width:244px;height:13px;">
                  <div>Et si bon pastour nous querir</div>
               </div>
               <div class="bulle_facsim" style="top:357px;left:482px;width:266px;height:18px;">
                  <div>Qui tous nous face a Dieu courir</div>
               </div>
               <div class="bulle_facsim" style="top:381px;left:481px;width:183px;height:14px;">
                  <div>En foy et en humilite.</div>
               </div>
               <div class="bulle_facsim" style="top:399px;left:578px;width:102px;height:20px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:419px;left:483px;width:229px;height:23px;">
                  <div>¶
                     Vierge sacree, pure et ferme,</div>
               </div>
               <div class="bulle_facsim" style="top:447px;left:481px;width:277px;height:20px;">
                  <div>Si com saint Bernart nous afferme</div>
               </div>
               <div class="bulle_facsim" style="top:468px;left:480px;width:256px;height:18px;">
                  <div>En son saint sermon de l’Advent,</div>
               </div>
               <div class="bulle_facsim" style="top:493px;left:486px;width:241px;height:18px;">
                  <div>Celle qui en foy nous conferme</div>
               </div>
               <div class="bulle_facsim" style="top:515px;left:486px;width:229px;height:16px;">
                  <div>Et en purte, ⁊<span class="abb">(et )</span>nous defferme</div>
               </div>
               <div class="bulle_facsim" style="top:537px;left:487px;width:230px;height:19px;">
                  <div>Le ciel, si co͡<span class="abb">(com)</span>me il fu convent,</div>
               </div>
               <div class="bulle_facsim" style="top:558px;left:486px;width:246px;height:22px;">
                  <div>Je te pry pour tous les prelas</div>
               </div>
               <div class="bulle_facsim" style="top:583px;left:486px;width:222px;height:19px;">
                  <div>De saincte Eglise que des las</div>
               </div>
               <div class="bulle_facsim" style="top:607px;left:485px;width:223px;height:16px;">
                  <div>De l’ennemy tu les deffendes,</div>
               </div>
               <div class="bulle_facsim" style="top:627px;left:483px;width:225px;height:19px;">
                  <div>Cures ⁊<span class="abb">(et )</span>prestres leur sonlas</div>
               </div>
               <div class="bulle_facsim" style="top:654px;left:484px;width:252px;height:14px;">
                  <div>Soit en bien faire et jamais las</div>
               </div>
               <div class="bulle_facsim" style="top:676px;left:480px;width:262px;height:18px;">
                  <div>N’en soient et qu’en ciel les rendes.</div>
               </div>
               <div class="bulle_facsim" style="top:698px;left:587px;width:95px;height:17px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:713px;left:481px;width:217px;height:24px;">
                  <div>¶
                     O nette, pure et enterine</div>
               </div>
               <div class="bulle_facsim" style="top:739px;left:480px;width:205px;height:21px;">
                  <div>De toute bonte la racine,</div>
               </div>
               <div class="bulle_facsim" style="top:764px;left:480px;width:259px;height:19px;">
                  <div>Si com saint Jerome nous dit,</div>
               </div>
               <div class="bulle_facsim" style="top:786px;left:481px;width:242px;height:20px;">
                  <div>Assise ou plus hault t̂<span class="abb">(ter)</span>mine</div>
               </div>
               <div class="bulle_facsim" style="top:811px;left:482px;width:238px;height:19px;">
                  <div>Du ciel par la grace divine</div>
               </div>
               <div class="bulle_facsim" style="top:832px;left:485px;width:243px;height:20px;">
                  <div>Apres ton Filz com fut predit,</div>
               </div>
               <div class="bulle_facsim" style="top:856px;left:483px;width:231px;height:22px;">
                  <div>Pour le Roy de France te pry</div>
               </div>
               <div class="bulle_facsim" style="top:882px;left:483px;width:215px;height:15px;">
                  <div>Qu’en pitie tu oyes le cry</div>
               </div>
               <div class="bulle_facsim" style="top:899px;left:483px;width:219px;height:19px;">
                  <div>De ses bons ⁊<span class="abb">(et )</span>loyaux amis,</div>
               </div>
            </div>
         </div>
         <div class="row mt-3 offset-1">
            <h4 id="154v">
               Folio 154v</h4>
            <hr>
            <div class="img_facsim" style="background-image: url(&#34;../img/Oraison_154v.jpeg&#34;);width:1023px;height:1294px;">
               <div class="bulle_facsim" style="top:225px;left:247px;width:208px;height:17px;">
                  <div>Paix et vraye sante descri</div>
               </div>
               <div class="bulle_facsim" style="top:247px;left:261px;width:162px;height:16px;">
                  <div>A lui et ou livre lescry</div>
               </div>
               <div class="bulle_facsim" style="top:273px;left:265px;width:205px;height:17px;">
                  <div>Ou Dieu a tous ses esleuz mis.</div>
               </div>
               <div class="bulle_facsim" style="top:294px;left:340px;width:89px;height:18px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:318px;left:262px;width:158px;height:15px;">
                  <div>¶ 
                     O tu, Vierge p̑<span class="abb">(pre)</span>destinee</div>
               </div>
               <div class="bulle_facsim" style="top:344px;left:254px;width:217px;height:14px;">
                  <div>Tres avant que tu fusse nee,</div>
               </div>
               <div class="bulle_facsim" style="top:362px;left:261px;width:207px;height:24px;">
                  <div>Ainsi le dist saint Augustin,</div>
               </div>
               <div class="bulle_facsim" style="top:386px;left:262px;width:165px;height:21px;">
                  <div>De la Trinite ordennee,</div>
               </div>
               <div class="bulle_facsim" style="top:413px;left:261px;width:217px;height:16px;">
                  <div>Pour nre͡<span class="abb">(ostre)</span> sauvement donnee,</div>
               </div>
               <div class="bulle_facsim" style="top:438px;left:261px;width:211px;height:18px;">
                  <div>Pure et parfaicte par destin,</div>
               </div>
               <div class="bulle_facsim" style="top:462px;left:261px;width:194px;height:16px;">
                  <div>Pour nre͡<span class="abb">(ostre)</span> Royne de France</div>
               </div>
               <div class="bulle_facsim" style="top:483px;left:259px;width:245px;height:24px;">
                  <div>Te pry qu’elle n’ait ja souffrance</div>
               </div>
               <div class="bulle_facsim" style="top:509px;left:261px;width:241px;height:14px;">
                  <div>De paine infernal, et lui donnes</div>
               </div>
               <div class="bulle_facsim" style="top:528px;left:258px;width:271px;height:19px;">
                  <div>Joye et paix et tiens en souffrance</div>
               </div>
               <div class="bulle_facsim" style="top:552px;left:260px;width:290px;height:21px;">
                  <div>Long temps ou monde, apres l’outrance</div>
               </div>
               <div class="bulle_facsim" style="top:576px;left:263px;width:241px;height:17px;">
                  <div>De la mort de son ame ordonnes.</div>
               </div>
               <div class="bulle_facsim" style="top:600px;left:363px;width:89px;height:18px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:627px;left:264px;width:234px;height:20px;">
                  <div>¶
                     Dame des angels tres courtoise,</div>
               </div>
               <div class="bulle_facsim" style="top:653px;left:257px;width:266px;height:15px;">
                  <div>Si com tesmoingne saint Ambroise,</div>
               </div>
               <div class="bulle_facsim" style="top:679px;left:262px;width:173px;height:15px;">
                  <div>Mirouer de toute vertu,</div>
               </div>
               <div class="bulle_facsim" style="top:695px;left:261px;width:223px;height:19px;">
                  <div>Vraye humilite qui la noise</div>
               </div>
               <div class="bulle_facsim" style="top:719px;left:261px;width:238px;height:19px;">
                  <div>D’orgueil rabat, et qui raquoise</div>
               </div>
               <div class="bulle_facsim" style="top:744px;left:260px;width:180px;height:15px;">
                  <div>D’ire la force et la vertu,</div>
               </div>
               <div class="bulle_facsim" style="top:768px;left:259px;width:205px;height:17px;">
                  <div>Paix, bonne vie ⁊<span class="abb">(et )</span>bonne fin</div>
               </div>
               <div class="bulle_facsim" style="top:790px;left:260px;width:217px;height:21px;">
                  <div>Donne a Mon<span class="abb">(sieur)</span> le Daulphin</div>
               </div>
               <div class="bulle_facsim" style="top:814px;left:262px;width:197px;height:14px;">
                  <div>Et science pour gouv̂<span class="abb">(ver)</span>ner</div>
               </div>
               <div class="bulle_facsim" style="top:831px;left:266px;width:217px;height:23px;">
                  <div>Le peuple qui de bon cuer fin</div>
               </div>
               <div class="bulle_facsim" style="top:861px;left:263px;width:229px;height:21px;">
                  <div>L’ame et veulles qu’a celle fin,</div>
               </div>
               <div class="bulle_facsim" style="top:886px;left:264px;width:221px;height:14px;">
                  <div>Apres le pere, il puist regner.</div>
               </div>
               <div class="bulle_facsim" style="top:906px;left:370px;width:97px;height:16px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:929px;left:260px;width:251px;height:18px;">
                  <div>¶
                     Royne qui des maulx nous leve,</div>
               </div>
               <div class="bulle_facsim" style="top:953px;left:269px;width:261px;height:15px;">
                  <div>Lesquelx nous empetra dame Eve,</div>
               </div>
               <div class="bulle_facsim" style="top:226px;left:631px;width:238px;height:17px;">
                  <div>Si com saint Augustin raconte,</div>
               </div>
               <div class="bulle_facsim" style="top:250px;left:628px;width:215px;height:12px;">
                  <div>Tu es celle qui n’es pas teve</div>
               </div>
               <div class="bulle_facsim" style="top:274px;left:635px;width:198px;height:13px;">
                  <div>A nous expurgier de la ceve</div>
               </div>
               <div class="bulle_facsim" style="top:296px;left:633px;width:253px;height:15px;">
                  <div>De pechie qui trop nous surmonte ;</div>
               </div>
               <div class="bulle_facsim" style="top:320px;left:628px;width:249px;height:16px;">
                  <div>Pour les enfans du roy priere</div>
               </div>
               <div class="bulle_facsim" style="top:344px;left:630px;width:226px;height:16px;">
                  <div>Te fais, Vierge tres singuliere,</div>
               </div>
               <div class="bulle_facsim" style="top:365px;left:634px;width:223px;height:19px;">
                  <div>Que tu leur donnes bonne vie,</div>
               </div>
               <div class="bulle_facsim" style="top:388px;left:631px;width:181px;height:22px;">
                  <div>de vraye science lumiere</div>
               </div>
               <div class="bulle_facsim" style="top:411px;left:634px;width:205px;height:20px;">
                  <div>Et paradis apres la biere :</div>
               </div>
               <div class="bulle_facsim" style="top:433px;left:631px;width:228px;height:23px;">
                  <div>En eulx soit ta grace assouvie !</div>
               </div>
               <div class="bulle_facsim" style="top:457px;left:720px;width:95px;height:20px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:481px;left:630px;width:231px;height:21px;">
                  <div>¶ 
                     Tres pure quon ne puet louer</div>
               </div>
               <div class="bulle_facsim" style="top:507px;left:631px;width:231px;height:13px;">
                  <div>Sonffisanment tant alouer,</div>
               </div>
               <div class="bulle_facsim" style="top:529px;left:630px;width:253px;height:19px;">
                  <div>Si saiche nulz dist saint Jerome</div>
               </div>
               <div class="bulle_facsim" style="top:554px;left:631px;width:178px;height:17px;">
                  <div>De doctine le parlouer</div>
               </div>
               <div class="bulle_facsim" style="top:574px;left:630px;width:184px;height:21px;">
                  <div>Et donneste le mirouer</div>
               </div>
               <div class="bulle_facsim" style="top:598px;left:634px;width:201px;height:20px;">
                  <div>Le pillier de foy et la cosme ;</div>
               </div>
               <div class="bulle_facsim" style="top:626px;left:630px;width:202px;height:12px;">
                  <div>Pour le noble duc d’Orliens,</div>
               </div>
               <div class="bulle_facsim" style="top:642px;left:628px;width:218px;height:20px;">
                  <div>Te pry que gardes des liens</div>
               </div>
               <div class="bulle_facsim" style="top:666px;left:632px;width:245px;height:19px;">
                  <div>De l’ennemy qui tousjours veille,</div>
               </div>
               <div class="bulle_facsim" style="top:690px;left:630px;width:230px;height:21px;">
                  <div>Prie ton Filz que de tous biens</div>
               </div>
               <div class="bulle_facsim" style="top:714px;left:629px;width:221px;height:19px;">
                  <div>Il remplisse lui ⁊<span class="abb">(et )</span>les siens,</div>
               </div>
               <div class="bulle_facsim" style="top:735px;left:631px;width:230px;height:18px;">
                  <div>Et l’ame en paradis requeulle.</div>
               </div>
               <div class="bulle_facsim" style="top:761px;left:721px;width:97px;height:18px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:780px;left:630px;width:277px;height:25px;">
                  <div>¶
                     Vierge, qui tous les pechiez dompte,</div>
               </div>
               <div class="bulle_facsim" style="top:808px;left:632px;width:267px;height:17px;">
                  <div>Dont en son sermon nous raconte</div>
               </div>
               <div class="bulle_facsim" style="top:831px;left:632px;width:233px;height:13px;">
                  <div>Saint Bernard, qui dit ⁊<span class="abb">(et )</span>accorde</div>
               </div>
               <div class="bulle_facsim" style="top:851px;left:632px;width:241px;height:20px;">
                  <div>Que de toy louer advoit compté,</div>
               </div>
               <div class="bulle_facsim" style="top:879px;left:629px;width:258px;height:18px;">
                  <div>Nul n’est sonffisant ⁊<span class="abb">(et )</span>peu monté</div>
               </div>
               <div class="bulle_facsim" style="top:901px;left:632px;width:250px;height:15px;">
                  <div>Vers ta bonte quant qu’on recorde</div>
               </div>
               <div class="bulle_facsim" style="top:924px;left:629px;width:235px;height:15px;">
                  <div>Pour les oncles du Roy prier,</div>
               </div>
               <div class="bulle_facsim" style="top:945px;left:629px;width:205px;height:16px;">
                  <div>Je te vueil ⁊<span class="abb">(et )</span>mercy crier</div>
               </div>
               <div class="bulle_facsim" style="top:1079px;left:813px;width:129px;height:18px;">
                  <div>Que tu leur</div>
               </div>
            </div>
         </div>
         <div class="row mt-3 offset-1">
            <h4 id="155r">
               Folio 155r</h4>
            <hr>
            <div class="img_facsim" style="background-image: url(&#34;../img/Oraison_155r.jpeg&#34;);width:1024px;height:1285px;">
               <div class="bulle_facsim" style="top:208px;left:145px;width:208px;height:25px;">
                  <div>Que tu leur donnes paradis,</div>
               </div>
               <div class="bulle_facsim" style="top:233px;left:146px;width:204px;height:22px;">
                  <div>Le royaume en paix alier</div>
               </div>
               <div class="bulle_facsim" style="top:260px;left:147px;width:220px;height:19px;">
                  <div>Tout bien donner sans decrier</div>
               </div>
               <div class="bulle_facsim" style="top:285px;left:146px;width:195px;height:14px;">
                  <div>Sapience en fais et en dis.</div>
               </div>
               <div class="bulle_facsim" style="top:308px;left:215px;width:92px;height:12px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:324px;left:144px;width:209px;height:25px;">
                  <div>¶
                     Tresoriere, qui toutes passe</div>
               </div>
               <div class="bulle_facsim" style="top:348px;left:149px;width:241px;height:20px;">
                  <div>Les fem̑<span class="abb">(mm)</span>es en qui Dieu mist grace,</div>
               </div>
               <div class="bulle_facsim" style="top:370px;left:144px;width:213px;height:21px;">
                  <div>Si com saint Jerome nous dit,</div>
               </div>
               <div class="bulle_facsim" style="top:397px;left:151px;width:194px;height:18px;">
                  <div>De sapience la grant masse</div>
               </div>
               <div class="bulle_facsim" style="top:418px;left:145px;width:207px;height:22px;">
                  <div>Et celle qui noz maulx efface,</div>
               </div>
               <div class="bulle_facsim" style="top:438px;left:144px;width:227px;height:22px;">
                  <div>Et que Dieu point ne contredit ;</div>
               </div>
               <div class="bulle_facsim" style="top:463px;left:145px;width:232px;height:20px;">
                  <div>Tous les nobles royaulx enfans</div>
               </div>
               <div class="bulle_facsim" style="top:484px;left:142px;width:204px;height:23px;">
                  <div>De mal et de pechie deffens,</div>
               </div>
               <div class="bulle_facsim" style="top:508px;left:145px;width:218px;height:21px;">
                  <div>Filz, filles, dames, damoiselles,</div>
               </div>
               <div class="bulle_facsim" style="top:530px;left:145px;width:223px;height:19px;">
                  <div>Le las de l’ennemy pourfens</div>
               </div>
               <div class="bulle_facsim" style="top:551px;left:142px;width:255px;height:23px;">
                  <div>Si qu’il ne leur puist faire offens</div>
               </div>
               <div class="bulle_facsim" style="top:578px;left:139px;width:255px;height:21px;">
                  <div>Na ceulx qui sont o eulx nacelles.</div>
               </div>
               <div class="bulle_facsim" style="top:598px;left:232px;width:84px;height:19px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:613px;left:141px;width:229px;height:30px;">
                  <div>¶
                     Dame de qui humain lignage</div>
               </div>
               <div class="bulle_facsim" style="top:643px;left:139px;width:247px;height:23px;">
                  <div>Ne se puet en ce monde umbrage</div>
               </div>
               <div class="bulle_facsim" style="top:664px;left:140px;width:179px;height:20px;">
                  <div>Passer, ce dit Cassidoire,</div>
               </div>
               <div class="bulle_facsim" style="top:683px;left:147px;width:251px;height:30px;">
                  <div>Leur patrone, leur nef, leur barge</div>
               </div>
               <div class="bulle_facsim" style="top:709px;left:140px;width:220px;height:24px;">
                  <div>Qui le conduit adroit rivage</div>
               </div>
               <div class="bulle_facsim" style="top:729px;left:136px;width:243px;height:25px;">
                  <div>Ou temps passe, ⁊<span class="abb">(et )</span>ou temps dore,</div>
               </div>
               <div class="bulle_facsim" style="top:750px;left:144px;width:223px;height:25px;">
                  <div>Et pour 
                     d’Alebret le bon 
                     Charles</div>
               </div>
               <div class="bulle_facsim" style="top:775px;left:137px;width:253px;height:26px;">
                  <div>Te suppli qu’a ton doulz Filz parles,</div>
               </div>
               <div class="bulle_facsim" style="top:798px;left:140px;width:235px;height:24px;">
                  <div>Et pour tout le bon sang royal,</div>
               </div>
               <div class="bulle_facsim" style="top:822px;left:141px;width:233px;height:19px;">
                  <div>Soient en fem̑<span class="abb">(mm)</span>elles ou masles,</div>
               </div>
               <div class="bulle_facsim" style="top:843px;left:136px;width:232px;height:24px;">
                  <div>Deffens des paines infernales</div>
               </div>
               <div class="bulle_facsim" style="top:868px;left:136px;width:207px;height:20px;">
                  <div>Et qui l’aime de cuer loyal.</div>
               </div>
               <div class="bulle_facsim" style="top:887px;left:236px;width:95px;height:19px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:896px;left:138px;width:201px;height:36px;">
                  <div>¶
                     Fontaine plaine de pitie,</div>
               </div>
               <div class="bulle_facsim" style="top:214px;left:505px;width:208px;height:26px;">
                  <div>De grace et de toute amistie,</div>
               </div>
               <div class="bulle_facsim" style="top:240px;left:509px;width:261px;height:26px;">
                  <div>Dist saint Bernard en son sermon,</div>
               </div>
               <div class="bulle_facsim" style="top:263px;left:510px;width:261px;height:25px;">
                  <div>Commune a tous, bien exploictié,</div>
               </div>
               <div class="bulle_facsim" style="top:288px;left:507px;width:202px;height:22px;">
                  <div>A qui de toy s’est accointié,</div>
               </div>
               <div class="bulle_facsim" style="top:310px;left:508px;width:237px;height:25px;">
                  <div>Car de pechie romps le lymon,</div>
               </div>
               <div class="bulle_facsim" style="top:330px;left:506px;width:205px;height:24px;">
                  <div>Je te pri m’oroison recois ;</div>
               </div>
               <div class="bulle_facsim" style="top:354px;left:502px;width:223px;height:21px;">
                  <div>Et le royaume des Francoys</div>
               </div>
               <div class="bulle_facsim" style="top:377px;left:505px;width:216px;height:24px;">
                  <div>De mal et de peril tu gardes,</div>
               </div>
               <div class="bulle_facsim" style="top:402px;left:504px;width:210px;height:20px;">
                  <div>Et d’ennemis, se l’appercois,</div>
               </div>
               <div class="bulle_facsim" style="top:426px;left:504px;width:235px;height:25px;">
                  <div>De guerre ⁊<span class="abb">(et )</span>de contens ancois</div>
               </div>
               <div class="bulle_facsim" style="top:450px;left:501px;width:237px;height:22px;">
                  <div>Que tes loyaux amis y perdes.</div>
               </div>
               <div class="bulle_facsim" style="top:470px;left:606px;width:87px;height:22px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:484px;left:504px;width:171px;height:28px;">
                  <div>¶
                     O lumiere celestielle,</div>
               </div>
               <div class="bulle_facsim" style="top:512px;left:502px;width:235px;height:25px;">
                  <div>De nous conduire la droicte ele,</div>
               </div>
               <div class="bulle_facsim" style="top:538px;left:499px;width:225px;height:21px;">
                  <div>Si co͡<span class="abb">(com)</span>me dit saint Ansiaume,</div>
               </div>
               <div class="bulle_facsim" style="top:560px;left:502px;width:255px;height:21px;">
                  <div>Qui tant portas doulour cruelle</div>
               </div>
               <div class="bulle_facsim" style="top:577px;left:503px;width:224px;height:27px;">
                  <div>A la mort ton Filz qui t’appelle</div>
               </div>
               <div class="bulle_facsim" style="top:605px;left:498px;width:240px;height:19px;">
                  <div>Tu lui es deffense ⁊<span class="abb">(et )</span>heaume :</div>
               </div>
               <div class="bulle_facsim" style="top:627px;left:497px;width:203px;height:18px;">
                  <div>Pour la noble chevaliere</div>
               </div>
               <div class="bulle_facsim" style="top:651px;left:501px;width:213px;height:21px;">
                  <div>De France je te pry, Marie,</div>
               </div>
               <div class="bulle_facsim" style="top:674px;left:498px;width:234px;height:24px;">
                  <div>Et pour tous nobles ensement</div>
               </div>
               <div class="bulle_facsim" style="top:694px;left:499px;width:207px;height:24px;">
                  <div>Leur ame ja ne soit perie,</div>
               </div>
               <div class="bulle_facsim" style="top:724px;left:497px;width:236px;height:20px;">
                  <div>Par toy et par eulx soit garie</div>
               </div>
               <div class="bulle_facsim" style="top:744px;left:499px;width:234px;height:23px;">
                  <div>France de malz ⁊<span class="abb">(et )</span>de tourment.</div>
               </div>
               <div class="bulle_facsim" style="top:767px;left:614px;width:87px;height:22px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:783px;left:497px;width:195px;height:28px;">
                  <div>¶
                     O engendreresse de vie,</div>
               </div>
               <div class="bulle_facsim" style="top:812px;left:497px;width:225px;height:21px;">
                  <div>Et de Dieu espouse et pleuvie,</div>
               </div>
               <div class="bulle_facsim" style="top:832px;left:501px;width:230px;height:22px;">
                  <div>De toy saint Bernard le recorde,</div>
               </div>
               <div class="bulle_facsim" style="top:851px;left:497px;width:194px;height:21px;">
                  <div>En corps et en ame ravie</div>
               </div>
               <div class="bulle_facsim" style="top:872px;left:496px;width:253px;height:24px;">
                  <div>Ou hault ciel en gloire assouvie,</div>
               </div>
               <div class="bulle_facsim" style="top:895px;left:495px;width:198px;height:21px;">
                  <div>Fontaine de misericorde</div>
               </div>
               <div class="bulle_facsim" style="top:920px;left:492px;width:248px;height:19px;">
                  <div>Pour le clergie et les bourgoys,</div>
               </div>
            </div>
         </div>
         <div class="row mt-3 offset-1">
            <h4 id="155v">
               Folio 155v</h4>
            <hr>
            <div class="img_facsim" style="background-image: url(&#34;../img/Oraison_155v.jpeg&#34;);width:1023px;height:1290px;">
               <div class="bulle_facsim" style="top:223px;left:244px;width:171px;height:13px;">
                  <div>Dame, priere je te fois,</div>
               </div>
               <div class="bulle_facsim" style="top:246px;left:249px;width:255px;height:12px;">
                  <div>Et pour marchans ⁊<span class="abb">(et )</span>pour co͡<span class="abb">(com)</span>mun,</div>
               </div>
               <div class="bulle_facsim" style="top:266px;left:246px;width:221px;height:20px;">
                  <div>Prie cil qui mouru en croix</div>
               </div>
               <div class="bulle_facsim" style="top:294px;left:246px;width:253px;height:13px;">
                  <div>Que aux ames leur sont courtois,</div>
               </div>
               <div class="bulle_facsim" style="top:312px;left:250px;width:256px;height:19px;">
                  <div>Et tout bien soit entre eulx co͡<span class="abb">(com)</span>mun.</div>
               </div>
               <div class="bulle_facsim" style="top:333px;left:334px;width:96px;height:18px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:356px;left:249px;width:219px;height:17px;">
                  <div>¶
                     Dame, de grace la droite ente</div>
               </div>
               <div class="bulle_facsim" style="top:383px;left:246px;width:249px;height:13px;">
                  <div>Qui devant Dieu nous rep̑<span class="abb">(pre)</span>sente,</div>
               </div>
               <div class="bulle_facsim" style="top:400px;left:248px;width:241px;height:19px;">
                  <div>Et te tesmoingne saint Bernard,</div>
               </div>
               <div class="bulle_facsim" style="top:426px;left:246px;width:216px;height:16px;">
                  <div>Nostre moyen et nre͡<span class="abb">(ostre)</span> sente,</div>
               </div>
               <div class="bulle_facsim" style="top:450px;left:246px;width:277px;height:15px;">
                  <div>Nostre escu quant pechie nous tente,</div>
               </div>
               <div class="bulle_facsim" style="top:472px;left:242px;width:275px;height:16px;">
                  <div>Qui pour nous pries main ⁊<span class="abb">(et )</span>tart,</div>
               </div>
               <div class="bulle_facsim" style="top:499px;left:243px;width:270px;height:13px;">
                  <div>Pour tous les laboureurs de terre,</div>
               </div>
               <div class="bulle_facsim" style="top:517px;left:243px;width:283px;height:16px;">
                  <div>Te pry que leur veulles acquerre</div>
               </div>
               <div class="bulle_facsim" style="top:540px;left:247px;width:269px;height:15px;">
                  <div>Sauvement, ⁊<span class="abb">(et )</span>leur donnes grace</div>
               </div>
               <div class="bulle_facsim" style="top:560px;left:249px;width:278px;height:17px;">
                  <div>Que tel labour puissent pourquerre,</div>
               </div>
               <div class="bulle_facsim" style="top:582px;left:252px;width:250px;height:17px;">
                  <div>Dont Dieu sont servi en tout erre</div>
               </div>
               <div class="bulle_facsim" style="top:602px;left:250px;width:236px;height:20px;">
                  <div>Et toute la terre en soit grasse.</div>
               </div>
               <div class="bulle_facsim" style="top:626px;left:336px;width:100px;height:18px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:647px;left:248px;width:261px;height:19px;">
                  <div>¶
                     Coulombe simple, sade ⁊<span class="abb">(et )</span>blanche,</div>
               </div>
               <div class="bulle_facsim" style="top:671px;left:252px;width:256px;height:16px;">
                  <div>De pechie monde pure ⁊<span class="abb">(et )</span>franche,</div>
               </div>
               <div class="bulle_facsim" style="top:693px;left:251px;width:192px;height:16px;">
                  <div>Si co͡<span class="abb">(com)</span>me ton Filz t’appella,</div>
               </div>
               <div class="bulle_facsim" style="top:718px;left:248px;width:280px;height:15px;">
                  <div>Quant de la mort passas la planche</div>
               </div>
               <div class="bulle_facsim" style="top:737px;left:251px;width:240px;height:14px;">
                  <div>Et entre ses bras co͡<span class="abb">(com)</span>me branche</div>
               </div>
               <div class="bulle_facsim" style="top:760px;left:253px;width:222px;height:14px;">
                  <div>Ou ciel te porta, pour cella</div>
               </div>
               <div class="bulle_facsim" style="top:783px;left:252px;width:257px;height:16px;">
                  <div>Te pry pour tous les trespassez</div>
               </div>
               <div class="bulle_facsim" style="top:804px;left:252px;width:211px;height:13px;">
                  <div>de Purgatoire, qu’effacés</div>
               </div>
               <div class="bulle_facsim" style="top:826px;left:249px;width:250px;height:19px;">
                  <div>Soit de leurs pechiez le renom ;</div>
               </div>
               <div class="bulle_facsim" style="top:849px;left:253px;width:219px;height:15px;">
                  <div>Si soient en gloire passez</div>
               </div>
               <div class="bulle_facsim" style="top:869px;left:255px;width:213px;height:14px;">
                  <div>Et de ton Filz sont embracés</div>
               </div>
               <div class="bulle_facsim" style="top:890px;left:258px;width:280px;height:22px;">
                  <div>L’esperit Charles, Roy quint du nom.</div>
               </div>
               <div class="bulle_facsim" style="top:915px;left:355px;width:99px;height:13px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:219px;left:610px;width:216px;height:16px;">
                  <div>Vierge, mere de 
                     Dieu ancelle,</div>
               </div>
               <div class="bulle_facsim" style="top:239px;left:609px;width:216px;height:15px;">
                  <div>De la Trinite temple ⁊<span class="abb">(et )</span>selle,</div>
               </div>
               <div class="bulle_facsim" style="top:265px;left:607px;width:256px;height:20px;">
                  <div>Saint Jerome en fait mention,</div>
               </div>
               <div class="bulle_facsim" style="top:287px;left:605px;width:232px;height:17px;">
                  <div>Apres l’enfantement pucelle,</div>
               </div>
               <div class="bulle_facsim" style="top:307px;left:606px;width:228px;height:18px;">
                  <div>Sur toutes fem̑<span class="abb">(mm)</span>es tu es celle</div>
               </div>
               <div class="bulle_facsim" style="top:328px;left:604px;width:243px;height:23px;">
                  <div>Qui de grace eus prevancion :</div>
               </div>
               <div class="bulle_facsim" style="top:359px;left:606px;width:238px;height:14px;">
                  <div>Pour le devot sexe des fem̑<span class="abb">(mm)</span>es</div>
               </div>
               <div class="bulle_facsim" style="top:376px;left:607px;width:293px;height:18px;">
                  <div>Te pry que leurs corps ⁊<span class="abb">(et )</span>leurs ames</div>
               </div>
               <div class="bulle_facsim" style="top:401px;left:607px;width:232px;height:19px;">
                  <div>Tu ayes en ta saincte garde,</div>
               </div>
               <div class="bulle_facsim" style="top:423px;left:607px;width:232px;height:18px;">
                  <div>Soient damoiselles ou dames</div>
               </div>
               <div class="bulle_facsim" style="top:448px;left:609px;width:249px;height:16px;">
                  <div>Ou autres, gard les de diffames</div>
               </div>
               <div class="bulle_facsim" style="top:468px;left:610px;width:253px;height:20px;">
                  <div>Et que feu d’enfer ne les arde.</div>
               </div>
               <div class="bulle_facsim" style="top:490px;left:710px;width:96px;height:22px;">
                  <div>
                     
                     Ave Maria
                     
                     </div>
               </div>
               <div class="bulle_facsim" style="top:508px;left:607px;width:263px;height:22px;">
                  <div>¶
                     Vierge, pure par les fontaines,</div>
               </div>
               <div class="bulle_facsim" style="top:535px;left:607px;width:257px;height:18px;">
                  <div>De tes chastes yeux et les paines</div>
               </div>
               <div class="bulle_facsim" style="top:559px;left:609px;width:223px;height:17px;">
                  <div>Qu’a ton Filz veis en la croix,</div>
               </div>
               <div class="bulle_facsim" style="top:580px;left:610px;width:275px;height:22px;">
                  <div>Dist saint Amsiaume, ⁊<span class="abb">(et )</span>les vaines</div>
               </div>
               <div class="bulle_facsim" style="top:601px;left:610px;width:265px;height:19px;">
                  <div>De son corps qui pendoit en aines</div>
               </div>
               <div class="bulle_facsim" style="top:626px;left:608px;width:241px;height:20px;">
                  <div>Ouvertes, te pry, oy ma voix,</div>
               </div>
               <div class="bulle_facsim" style="top:649px;left:610px;width:242px;height:18px;">
                  <div>Et a ton Filz, qui fu mort mis</div>
               </div>
               <div class="bulle_facsim" style="top:669px;left:612px;width:270px;height:18px;">
                  <div>Pour moy et pour tous mes amis</div>
               </div>
               <div class="bulle_facsim" style="top:694px;left:610px;width:216px;height:16px;">
                  <div>Il te plaise a faire priere ;</div>
               </div>
               <div class="bulle_facsim" style="top:714px;left:611px;width:232px;height:21px;">
                  <div>Et la gloire qu’il a promis</div>
               </div>
               <div class="bulle_facsim" style="top:739px;left:613px;width:240px;height:15px;">
                  <div>A ceulx qui ont pechie remis,</div>
               </div>
               <div class="bulle_facsim" style="top:756px;left:608px;width:245px;height:19px;">
                  <div>Nous octroit ⁊<span class="abb">(et )</span>grace pleniere.</div>
               </div>
               <div class="bulle_facsim" style="top:820px;left:685px;width:111px;height:24px;">
                  <div>
                     
                     Amen
                     
                     </div>
               </div>
            </div>
         </div>
      </main>
      <footer class="bg-light text-muted">
         <div class="container">
            <p class="p-3 mb-0">Édition encodée dans le cadre du master TNAH de l'École nationale des
               chartes. © Jade Norindr, 2023
               </p>
         </div>
      </footer><script src="script.js"></script><script src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js" integrity="sha384-MrcW6ZMFYlzcLA8Nl+NtUVF0sA7MsXsP1UyJoMp4YLEuNSfAP+JcXn/tWtIaxVXM" crossorigin="anonymous"></script></body>
</html>